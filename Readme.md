# ChatGPT - Монгол хэл дээр

## Welcome!

Энэхүү нээлттэй эхийн төслийн талаар холбоо барихыг хүсвэл: https://www.linkedin.com/in/amarbayar/ эсвэл amar@getzaya.app.

## Төслийн талаар

Дэлхий даяар Хиймэл Оюун гэдэг зүйлийг маш хүчтэй, хурдтайгаар таниулж, өмнө нь олон хүний хувьд боломжгүй мэт байсан зүйлсийг "хүслээ хэлэх" төдийд л өмнөөс нь хийгээд өгчихөж буй ChatGPT (чаат-жи-пи-ти гэж уншина) хэмээх гайхалтай технологийг олон нийтэд нээлттэй байдлаар танилцуулаад хэдхэн сар болж байгаа билээ. Энэ технологийг OpenAI хэмээх компани үүсгэсэн бөгөөд одоо 3 дах хувилбар дээрээ явж байгаа текст дээр суурилж, сургасан хиймэл оюун юм. 

Олон нийтэд танилцуулагдахаас өмнө OpenAI-н шийдлүүд дээр үндэслэн бизнесүүд үүсч, өдгөө олон нийтэд таниулагдсан олон бүтээгдэхүүнүүд үүссэн байсан ч олон нийтэд нээлттэй байдлаар танилцуулагдсанаас 24/7 туршид хүмүүс шинэ шинэ хэрэглээг бий болгож - судалгаа, дүн шинжилгээ, мэдлэг, мэдээлэл, ажил хөнгөвчлөх автоматжуулалт, даалгавар, бодлого, зааварчилгаа, сургалт, боловсрол гээд текстээр илэрхийлэх боломжтой бүхий л зүйлд ашиглаж байна. 

Өөрөөр хэлвэл Хиймэл Оюун, ирээдүйн технологийн хөгжлийн маш томоохон өөрчлөлтийн цэгийг энэхүү технологи авчирч байна гэж харж байна. Учир нь дэлхий даяар хэрэглээд зогсохгүй, шинэ шинэ бизнесийн санаа, төслүүд бий болж, мөн хурц өрсөлдөөнийг ч бий болгож чадаж байна. 

Хэрэглээний түвшинд хүмүүс зөвхөн Англи хэл дээр ChatGPT-г хэрэглэж байгаа учраас, Англи хэл огт мэдэхгүй, эсвэл хараахан сайн биш байгаа хүмүүс энэ томоохон эргэлтийн цэгээс хоцрох вий гэсэн үүднээс Github дээр байгаа нээлттэй эхийн төслүүдээс авч, ChatGPT-г ашиглан, мөн Google-н Англи - Монгол орчуулгын системийн ашиглан холбож Монгол хэлээр асуулт асуух, даалгавар өгөх боломжийг нээж байна. Орчуулга 100% оновчтой болохгүй гэдгийг мэдэж байна. Учир нь Google-н Монгол<->Англи орчуулга одоо ч гэсэн нэлээн алдах тохиолдол байдаг. Гэхдээ үүнээс сайн орчуулгын систем одоогоор мэдэхгүй байгаа тул эхлэл болгоод холбочихоё. Орчуулгын алдаан дээр хүлээцтэй хандана биз ээ. 

Мөн үүнийг mn-opensource гэсэн нэрэн доор оруулж буй учир, энэхүү төслийг сайжруулахад хувь нэмрээ оруулах технологийн салбарын хөгжүүлэгчид байвал бүгдэд нь нээлттэй гэдгийг дурьдая. Одоогоор Contribution policy зэрэг бичиж амжихгүй тул ямартай ч эхлээд гаргачихая. Яваандаа сайжруулаад явах бодолтой байна. 

За ингээд, хэлний мэдлэг биднийг технологит суралцахад саад болох ёсгүй учраас сайн хэрэглээрэй. Таньж мэддэг хүмүүстээ хүргээрэй. Сайжруулахад хувь нэмрээ оруулаарай. Хамгийн гол нь ChatGPT-г ашиглаад ямар их шинэ боломж өөртөө болон бусдад бий болгопж чадахаа олж хараарай гэж хүсэн ерөөе! 

Хүндэтгэсэн, 
nomad.amaraa

## Энэ одоо тэгээд "Үнэгүй" юм уу?

Монгол -> Англи, буцаад Англи -> Монгол орчуулга болгонд төлбөр төлж байгаа. Google-н орчуулгын системийг хэрэглэж байгаа бөгөөд 1 сая үсэг болгонд $20 төлнө гэсэн үг. 1 үг дунджаар 7 үсэгтэй байдаг гэж үзвэл нийт 142,857 үг нааш, цааш бичээд, орчуулчихад л $20 буюу 69,000 төгрөг төлнө гэсэн үг. Ингээд маш олон хүмүүс хэрэглээд ирвэл энэ зардал талийж өгнө. Технологийн хүртээмжтай байдлыг нэмэгдүүлж, үүнд хувь нэмрээ оруулах үүднээс тодорхой хэмжээний зардлыг нь сар тутамд өөрөөсөө гаргаж байх болно. Гэхдээ тодорхой хэмжээд хязгаар тогтоохгүй бол бас болохгүй гэдгийг ойлгож байгаа биз ээ. :) Тиймээс ажиллахаа больчихсон байвал хэтэрхий их хэрэглээд, хязгаар нь тулчихсан байнаа гэсэн үг. 

## Гарч буй зардал, энэ системийг хүртээмжтэй байлгахад цаг заваа гаргаж байгаад нь хэрхэн хандив нэмэрлэх вэ?

Google-н зардалд нэмэрлэлцмээр бол, эсвэл зүгээр л энэ төслийг дэмжээд, урмыг нь бодоод цай, кофегоор дэмжээр байвал: Төрийн Банк 103-300-506-778 руу хандив явуулж болно оо. Google-н cloud credit байвал бас энэ төслийг түүгээрээ дэмжиж болно шүү.

## Хэн энэ системийг АШИГЛАХГҮЙ байвал зүгээр вэ?

Англи хэл сайн мэддэг, ойлгодог хүмүүс бол шууд chat.openai.com руу ороод хэрэглээд явсан нь дээр. Тэгж байж Ангил хэл сайн мэдэхгүй, ойлгохгүй бусаддаа боломж олгоно шүү дээ. 

## Ашиглагдсан технологи

- HTML
- CSS
- JavaScript
- Vite
- NodeJS
- OpenAI

## ChatGPT ашиглагдаж буй модел

- text-davinci-003

## Хөгжүүлэлт хийх

### Хийгдсэн байх ёстой тохиргоо:

- `export OPENAI_API_KEY=нууц_түлхүүр_зааж_өгөх`
- `export GOOGLE_APPLICATION_CREDENTIALS=Гүүглээс_авсан_key_файл_зам_зааж_өгөх.json`

### Ажиллуулах

- Project оо clone хийж авах
- Node/npm суулгасан байх
- `server` folder луу орж, `yarn install` араас нь `yarn server` гэж ажиллуулах
- `client` folder луу орж, `yarn install` араас нь `yarn dev` гэж ажиллуулах

## Энэ код эх үүсвэр хувь нэмрээ оруулах

PR үүсгээд явуулж болно шүү. 

## Ашигласан эх сурвалжууд

- https://github.com/msadiq10/ChatGPTClone
- https://openai.com/
- https://cloud.google.com/translate
